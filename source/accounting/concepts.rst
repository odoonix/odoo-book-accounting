


تعریف حسابداری
از حسابداری تعاریف مختلفی ارائه شده است .در گذشته عموما”حسابداری را فن شناسایی،ثبت ،طبقه بندی ،تلخیص و گزارشگری رویدادهای مالی می دانستند . حسابداری عبارت است از یک سیستم اطلاعاتی که از طریق شناسایی ، ثبت ،طبقه بندی ،تلخیص و گزارشگری رویدادهای مالی ،اطلاعات لازم را در اختیار استفاده کنندگان از اطلاعات حسابداری قرار می دهد .

در این فصل ما شما را با مفاهیم اولیه حسابداری آشنا خواهیم کرد.
داراییها
دارایی در تعریف ساده؛ اموال و حقوق مالی متعلق به هر مؤسسه است كه قابلیت تبدیل به پول و دارای منافع آتی می باشد. در اين تعريف منظور از اموال، انواع دارایی های مشهود و قابل لمس و رويت می باشد. این دارایی ها شامل؛ موجودی نقدی ملزومات، اثاثيه، ساختمان و … می شود. منظور از حقوق مالی، اقسام ديگر دارایی ها مانند مطالبات از اشخاص حقیقی و حقوقی (حساب های دریافتنی، اسناد دریافتنی) حق اختراع، سرقفلی و نظير آن می باشد.
نقد
پول موجود در موسسه, موجودی حساب جاری, سپرده, حواله, چک های بانکی.
مطالبات شامل بدهکاران
 وقتی از شرکت یا موسسه طلب داریم در واقع بدهی شرکتی به شرکت دیگر است.
اسناد دریافتنی
 وقتی در مقابل بدهکار سند تجارتی نظیر سفته یا برات گرفته می شود.
موجودی‌های کالا
 اجناسی اند که شرکت در جریان فعالیت خود به قصد فروش یا تولید کالا استفاده می کنند. مثل موجودی کالا, موجودی مواد, موجودی ملزومات.
دارایی ثابت
 اموال بادوام بلند مدتی که برای ساختمان یا موسسه خریداری شده و مورد استفاده قرار می گیرد مثل زمین, ساختمان, اثاثه, ابزارو...
بدهی‌ها
بدهی‌ها: مبلغي كه يك موسسه به افراد و مؤسسات ديگر بدهكار است و يا كليه مبالغی كه بازپرداخت آنها در تاريخ های معين بر عهده مؤسسه است، بدهی نامیده می شود. به عبارت ديگر بدهی ادعا يا حق مالی طلبکار نسبت به دارایی های یک مؤسسه است. اين حق نسبت به دارایی های معينی نمی باشد، بلكه نسبت به كل دارايي ها است.
بستانکاران
بستانکاران تعهدات یک موسسه است که در اثر خرید نسیه اموال، کالا و خدمات از اشخاص و موسسات دیگر ایجاد شده است.
اسناد پرداختنی
بدهی ناشی از معاملات که در مقابل آن سفته یا برات صادر شده است مثل وام.
سرمایه
چیزی است که بابت آن تعهدی نداریم.


کل موسسات در ایران از نظر نوع مالکیت به ۳ دسته تقسیم بندی می‌شوند: خصوصی, دولتی, تعاونی، که هدف موسسات دولتی و خصوصی خدمت به جامعه است (ارائه خدمت به جامعه). ولی هدف موسسات تعاونی تولید و مصرف(مجموعه کارکنان یک واحد اقتصادی هستند که فروشگاهی میزنند که فقط نیازهای خودشونو برآورده کنند)( رفع نیاز خود).
اهداف بنگاه‌های اقتصادی
هدف بنگاههای اقتصادی به ۲ دسته تقسیم می شوند:
انتفاعی
 موسساتی هستند که هدفشان سود است.
غیر انتفاعی
موسساتی هستند که هدفشان سود نیست مثل کمیته امداد و شهرداری و ... که موسسات غیر انتفاعی هستند.
انواع فعالیت‌های موسسات
نوع فعالیت موسسات به 3 دسته تقسیم می شوند: تولیدی, خدماتی , بازرگانی.
تولیدی
تولید کالا مثل مواد غذایی.
خدماتی
رسیدگی به حسابها و گزارش مالی رو حسابرس انجام میده که کار خدماتی است.
بازرگانی
وارد کردن اجناس و کالاها ی مختلف از کشورهای خارجی و فروش آنها با چندین برابر قیمت در کشور.
حسابداری و دفترداری
حسابدار رویدادهای مالی را تجزیه و تحلیل میکند و بر اساس قوانین گزارش داده می شود در واقع کار حسابدار تنظیم گزارش مالی, فرمها, تجزیه و تحلیل و... است.
دفترداری اطلاعات را ثبت می کند و گزارش مالی می‌دهد در واقع کار دفتردار تحریر دفاتر و تهیه صورتحسابها است مثل ثبت حقوق کارکنان.
کاربردهای گزارش مالی
استفاده کنندگان اطلاعات حسابداری
استفاده کنندگان از اطلاعات حسابداری ،طیف وسیعی را تشکیل میدهند و به طور کلی آنها را می توان به دو دسته تقسیم نمود : 
تصمیم گیرندگان درون سازمان 
تصمیم گیرندگان برون سازمان
تصمیم گیرندگان درون سازمان شامل مدیران اجرایی می باشند که اطلاعات حسابداری را برای برنامه ریزی، کنترل ، هماهنگی و تصمیم گیری لازم درباره عملیات موسسه مورد استفاده قرار می دهند . استفاده کنندگان برون سازمانی شامل طیف گسترده ای می باشد که از جمله آنها می توان سهامداران ،سرمایه گذاران بالقوه، بستانکاران، بانکها و موسسات اعتباری ، تحلیل گران مالی و اقتصادی ،اتحادیه کارگری و مراجع مالی و اقتصادی دولتی را نام برد.
قلمرو: محدوده ایست که شخص در آن کار و فعالیت انجام میدهد مثل حسابداری.
قلمرو حسابداری به ۴ دسته تقسیم می شود
 حسابداری مالی
حسابداری صنعتی
حسابداری مدیریت
حسابداری حسابرسی
حسابداری مالی: گردش حساب و درآمد شرکتی را نشان می دهد.(گزارش مالی, وضعیت داده های خام را انجام میدهد)
حسابداری صنعتی: به هزینه ها سر و کار دارد و بها را حساب می کند و تجزیه و تحلیل می کند( تجزیه و تحلیل هزینه ها,حساب بهای تمام شده)
حسابداری مدیریت: اطلاعاتی را که مدیران بدان نیاز دارند را تهیه می کند و در اختیارش قرار می دهد.
حسابداری حسابرسی: کار ثبت را انجام نمیدهد بلکه ماموریتی است برای وضعیت حسابها مثل دزدی ها و اختلاس ها.
حسابداری حسابرسی به 2 دسته تقسیم می شوند:
داخلی:عملکرد یک مجموعه را ارزیابی می کند. 
مستقل: مستقل است.
استانداردهای حسابداری: مجموعه رویه ها و روشهایی که رهنمود ارائه می شود که اطلاعات چگونه ثبت شوند.
نکته:مفاهیم حسابداری در چارچوب نظری برای تدوین استاندارد های حسابداری است.
که به 3 دسته تقسیم می شوند
مفروضات حسابداری
اصول حسابداری
محدودیت حسابداری
مفروضات حسابداری: زیر بنای شکل گیری اصول حسابداری است.
اصول حسابداری: مفاهیم کاربردی هستند که مشتق شده از مفروضات است.
محدودیت حسابداری: مفاهیم تعدیل کننده کاربرد اصول هستند.
نکته: بر اساس مفروضات, اصول و محدودیت های حسابداری طبق قوانین بوجود می آیند.
مفروضات حسابداری به 4 دسته تقسیم می شوند:
تفکیک شخصیت: وقتی می خواهیم حساب و کتاب انجام دهیم و گزارش مالی تهیه کنیم باید فقط به کار حسابداری شرکت مورد نظر در همین کشور رسیدگی کنیم و به شرکتهای دیگر در جاهای دیگر کاری نداشته باشیم و هر آن چیزی که مربوط به خود کارخانه است در گزارشات بیاوریم و به سایر کارخانجات اهمیتی ندهیم.
تداوم فعالیت: وقتی میخواهیم صورتها و گزارشات مالی را تهیه کنیم فرض را بر این قرار می دهیم که در آینده غیر قابل پیش بینی بنگاههای اقتصادی فعالیت می کنند و متوقف نمی شوند.
دوره مالی: فرض آن به این معناست که بنگاههای اقتصادی شما وقتی می خواهیم برایشان گزارشات مالی تهیه کنیم باعث می شود عمر آن در دوره های مساوی که معمولا سالانه است طبقه بندی شود و در پایان هر سال مالی گزارش می دهیم.
واحد اندازه گیری: فرض واحد اندازه گیری بر این مبنا است که بر اساس پول باشد.
اصول حسابداری به 4 دسته تقسیم می شود: 
اصل بهای تمام شده: مثلا اگر شما اتومبیلی خریداری کردید و بدون اینکه حتی از آن استفاده کنید قیمت آن تغییر کرد شما باید در گزارشات مالی قیمتی که آن را خریداری کرده اید و طبق فاکتور و مدارکی که دارید و آن قیمت را نشان می دهد گزارشات مالی ارائه دهید( ثبت داراییها به بهای تمام شده در تاریخ تحصیل).
اصل تحقق درآمد: در آمد را در شرایطی شناسایی می کنید که 1-کالا را تحویل داده باشید 2-مطمئن باشید که پول جنس فروخته شده تان را کسب خواهید کرد.
اصل تطابق درآمد: مشخص کردن درآمد خریدار کالای مورد نظرمان.
اصل افشا: در هنگام گزارش دادن باید واضح و شفاف حرف زد.
محدودیت حسابداری به 4 دسته تقسیم می شوند:
اهمیت
فزونی منافع بر مخارج
خصوصیات صنعت
محافظه کاری
اهمیت: هر آن چیزی که که مهم است بصورت روزانه گزارش شود.
فزونی منافع بر مخارج: منافعی که حاصل از گزارشات مالی است بر هزینه ها فزونی داشته باشد و در گزارشات فقط همان ها را قید می کنیم.
نکته: در فروش بیشترین هزینه و در خرید کمترین هزینه را در نظر می گیریم.
خصوصیات صنعت: در شرایطی خاص لزومی ندارد استانداردها را رعایت کنند.
نکته: حسابداری که با ابهام مواجه است اصل فزونی منافع بر مخارج یعنی هزینه بیشتر درآمد کمتر
